# 《论语·为政篇第二》（11~15）

## 一一、子曰：“温故而知新，可以为师矣。”

### ○ 四书章句集注

温，寻绎也。故者，旧所闻。新者，今所得。言学能时习旧闻，而每有新得，则所学在我，而其应不穷，故可以为人师。若夫记问之学，则无得于心，而所知有限，故学记讥其“不足以为人师”，正与此意互相发也。

### ○ 论语新解

* 温故而知新：温，温燖义。燖者以火熟物。后人称急火曰煮，慢火曰温 ，温犹习也。故字有两解。一曰：旧所闻昔所知为故，今所得新所悟为新。一曰：故如故事典故。六经皆述古昔，称先王。知新谓通其大义，以斟酌后世之制作，如汉代诸儒之所为。

* 可以为师：依前解，时时温习旧得而开发新知，此乃学者之心得。有心得，斯所学在我，能学即能教，故曰可以为师。若分温故知新为两事，故是外面所得，新仍是外面所得，总之是记问之学。所学在外，则知识无穷，记问虽博，非属心得，既非能学，即非能教。仅成稗贩，何足为师？然心得亦非凭空自创，乃从旧闻中开悟新知，使内外新旧融会成一，如是始可谓之学。依后解，事变无穷，所谓新者，皆古所未经，师所不传，若仅温故不能知新，则必有学绝道丧之忧矣。故惟温故而能知新，始能胜任为师。此两解，言异而义一，学者其细参之。

本章新故合一，教学合一，温故必求知新，能学然后能教。若仅务于记诵稗贩，不能开新，即不足以任教，义蕴深长。

### ○ 钱译

先生说：“能从温习旧知中开悟出新知，乃可作为人师了。”

## 一二、子曰：“君子不器。”

### ○ 四书章句集注

器者，各适其用而不能相通。成德之士，体无不具，故用无不周，非特为一才一艺而已。

### ○ 论语新解

器，各适其用而不能相通，今之所谓专家之学者近之。不器非谓无用，乃谓不专限于一材一艺之长，犹今之谓通才。后人亦云： “士先器识而后才艺。 ”才艺各有专用，器，俗称器量，器量大则可以多受，识见高则可以远视，其用不限于一材一艺。近代科学日兴，分工愈细，专家之用益显，而通才之需亦因以益亟。通瞻全局，领导群伦，尤以不器之君子为贵。此章所言，仍是一种通义，不以时代古今而变。

今试以本章与上章相参，可见一切智识与学问之背后，必须有一如人类生命活的存在。否则智识仅如登记上账簿，学问只求训练成机械，毁人以为学，则人道楛而世道之忧无穷矣。不可不深思。

### ○ 钱译

先生说：“一个君子不像一件器具（只供某一种特定的使用）。”

## 一三、子贡问君子，子曰：“先行其言而后从之。”

### ○ 四书章句集注

周氏曰：“先行其言者，行之于未言之前；而后从之者，言之于既行之后。”范氏曰：“子贡之患，非言之艰而行之艰，故告之以此。”

### ○ 论语新解

行在言先，言随行后，亦敏于行而讷于言之义。

### ○ 钱译

子贡问如何才是一君子？先生说：“君子做事在说话前，然后才照他做的说。”

## 一四、子曰：“君子周而不比，小人比而不周。”

### ○ 四书章句集注

周，普遍也。比，偏党也。皆与人亲厚之意，但周公而比私耳。君子小人所为不同，如阴阳昼夜，每每相反。然究其所以分，则在公私之际，毫厘之差耳。故圣人于周比、和同、骄泰之属，常对举而互言之，欲学者察乎两闲，而审其取舍之几也。

### ○ 论语新解

周，忠信义。比，阿党义。《论语》每以君子小人对举。或指位言，或指德言。如谓在上位，居心宜公，细民在下，则惟顾己私，此亦通。然本章言君子以忠信待人，其道公。小人以阿党相亲，其情私。则本章之君子小人，乃以德别，不以位分。

### ○ 钱译

先生说：“君子待人忠信，但不阿私。小人以阿私相结，但不忠信。”

## 一五、子曰：“学而不思，则罔。思而不学，则殆。”

### ○ 四书章句集注

不求诸心，故昏而无得。不习其事，故危而不安。程子曰：“博学、审问、慎思、明辨、笃行五者，废其一，非学也。”

### ○ 论语新解

* 罔：此字有两解。一、迷惘义。只向外面学，不反之己心，自加精思，则必迷惘无所得。一、诬罔义。不经精思，不深辨其真义所在，以非为是，是诬罔其所学。后解由前解引申而来，当从前解。

* 殆：此字亦有两解。一、危殆义，亦疑义。思而不学，则事无征验，疑不能定，危殆不安。一、疲怠义。徒使精神疲怠，而无所得。后解借字为释，又属偏指，今从前解。

此章言学思当交修并进。仅学不思，将失去了自己。仅思不学，亦是把自己封闭孤立了。当与温故知新章合参。

### ○ 钱译

先生说：“仅向外面学，不知用思想，终于迷惘了。仅知用思想，不向外面学 ，那又危殆了。”

# 《论语·雍也篇第六》（6~10）

## 六、季康子问：“仲由可使从政也与？”子曰：“由也果，于从政乎何有？”曰：“赐也可使从政也与？”曰：“赐也达，于从政乎何有？”曰：“求也可使从政也与？”曰：“求也艺，于从政乎何有？”

### ○ 四书章句集注

与，平声。从政，谓为大夫。果，有决断。达，通事理。艺，多才能。程子曰：“季康子问三子之才可以从政乎？夫子答以各有所长。非惟三子，人各有所长。能取其长，皆可用也。”

### ○ 论语新解

* 使从政：指使为大夫言。

* 果：有决断。

* 何有：何难义。

* 达：通达。

* 艺：多才能。

此章见孔子因材设教，故能因材致用。

### ○ 钱译

季康子问道：“仲由可使管理政事吗？”先生说：“由能决断，对于管理政事何难呀！”季康子再问：“赐可使管理政事吗？”先生说：“赐心通达，对于管理政事何难呀。”季康子又问：“求可使管理政事吗？”先生说：“求多才艺，对于管理政事何难呀？”

## 七、季氏使闵子骞为费宰，闵子曰：“善为我辞焉！如有复我者，则吾必在汶上矣！”

### ○ 四书章句集注

费，音秘。为，去声。汶，音问。闵子骞，孔子弟子，名损。费，季氏邑。汶，水名，在齐南鲁北竟上。闵子不欲臣季氏，令使者善为己辞。言若再来召我，则当去之齐。程子曰：“仲尼之门，能不仕大夫之家者，闵子、曾子数人而已。”谢氏曰：“学者能少知内外之分，皆可以乐道而忘人之势。况闵子得圣人为之依归，彼其视季氏不义之富贵，不啻犬彘。又从而臣之，岂其心哉？在圣人则有不然者，盖居乱邦、见恶人，在圣人则可；自圣人以下，刚则必取祸，柔则必取辱。闵子岂不能早见而豫待之乎？如由也不得其死，求也为季氏附益，夫岂其本心哉？盖既无先见之知，又无克乱之才故也。然则闵子其贤乎？”

### ○ 论语新解

* 季氏：此季氏不知是桓子，抑康子。

* 闵子骞：孔子早年弟子，名损。

* 费：季氏家邑。季氏不臣于鲁，而其邑宰亦屡叛季氏，故欲使闵子为费宰。

* 辞：推辞。闵子不欲臣于季氏也，故告使者善为我推辞。

* 复：再义。谓重来召我。

* 汶上：汶，水名，在齐南鲁北境上。水以北为阳，凡言某水上，皆谓水之北。言若季氏再来召，我将北之齐，不居鲁。

### ○ 钱译

季孙氏使人请闵子骞为其家费邑的宰。闵子说：“好好替我推辞吧！倘如再来召我的话，我必然已在汶水之上了。”

## 八、伯牛有疾。子问之，自牖执其手，曰：“亡之，命矣夫！斯人也，而有斯疾也！斯人也，而有斯疾也！”

### ○ 四书章句集注

夫，音扶。伯牛，孔子弟子，姓冉，名耕。有疾，先儒以为癞也。牖，南牖也。礼：病者居北牖下。君视之，则迁于南牖下，使君得以南面视己。时伯牛家以此礼尊孔子，孔子不敢当，故不入其室，而自牖执其手，盖与之永诀也。命，谓天命。言此人不应有此疾，而今乃有之，是乃天之所命也。然则非其不能谨疾而有以致之，亦可见矣。侯氏曰：“伯牛以德行称，亚于颜、闵。故其将死也，孔子尤痛惜之。”

### ○ 论语新解

* 伯牛：孔子弟子冉耕字。

* 有疾：伯牛有恶疾。《淮南子》伯牛为厉。厉癞声近，盖癞病也。

* 子问之：问其病。

* 自牖执其手：古人居室，北墉而南牖，墉为墙，牖为窗。礼，病者居北墉下，君视之，则迁于南牖下，使君得以南面视之。伯牛家以此礼尊孔子，孔子不敢当，故不入其室而自牖执其手。或说：伯牛有恶疾，不欲见人，故孔子从牖执其手。或说：齐、鲁间土床皆筑于南牖下，不必引君臣之礼说之，是也。曰：此曰字不连上文，孔子既退，有此言。

* 亡之：一说：亡同无。无之，谓伯牛无得此病之道。又一说：亡，丧也。其疾不治，将丧此人。就下文命矣夫语气，当从后解。

* 命矣夫：孔子此来，盖与伯牛为永诀。伯牛无得此病之道，而病又不可治，故孔子叹之为命。

* 斯人也，而有斯疾也：斯人指伯牛，斯疾指其癞。以如此之人而获如此之疾，疾又不可治。孔子深惜其贤。故重言深叹之。

### ○ 钱译

冉伯牛有病，甚重。先生去问病，在屋之南窗外握他的手和他为永诀。先生说：“丧失了此人，这真是命啊！这样的人，会有这样的病。这样的人，会有这样的病啊！”

## 九、子曰：“贤哉回也！一箪食，一瓢饮，在陋巷。人不堪其忧，回也不改其乐 。 贤哉回也！”

### ○ 四书章句集注

食，音嗣。乐，音洛。箪，竹器。食，饭也。瓢，瓠也。颜子之贫如此，而处之泰然，不以害其乐，故夫子再言“贤哉回也”以深叹美之。程子曰：“颜子之乐，非乐箪瓢陋巷也，不以贫窭累其心而改其所乐也，故夫子称其贤。”又曰：“箪瓢陋巷非可乐，盖自有其乐尔。其字当玩味，自有深意。”又曰“昔受学于周茂叔，每令寻仲尼颜子乐处，所乐何事？”愚按：程子之言，引而不发，盖欲学者深思而自得之。今亦不敢妄为之说。学者但当从事于博文约礼之诲，以至于欲罢不能而竭其才，则庶乎有以得之矣。

### ○ 论语新解

* 一箪食，一瓢饮：箪，竹器。瓢，以瓠为之，以盛水。

* 在陋巷：里中道曰巷，人所居亦谓之巷。陋巷，犹陋室。

本章孔子再言贤哉回也，以深美其虽箪食瓢饮居陋室而能不改其乐。孔子亦自言，“饭疏食，饮水，曲肱而枕之，乐亦在其中。”宋儒有寻孔颜乐处所乐何事之教，其意深长。学者其善体之。

### ○ 钱译

先生说：“怎样的贤哪！回呀！一竹器的饭，一瓢的水，在穷陋小室中，别人不堪其忧，回呀！仍能不改其乐。怎样的贤哪！回呀！”

## 十、冉求曰：“非不说子之道，力不足也。”子曰：“力不足者，中道而废。今女画。”

### ○ 四书章句集注

说，音悦。女，音汝。力不足者，欲进而不能。画者，能进而不欲。谓之画者，如画地以自限也。胡氏曰：“夫子称颜回不改其乐，冉求闻之，故有是言。然使求说夫子之道，诚如口之说刍豢，则必将尽力以求之，何患力之不足哉？画而不进，则日退而已矣，此冉求之所以局于艺也。”

### ○ 论语新解

* 说子之道：说同悦。冉有自谓非不悦于孔子之道，但无力更前进。

* 中道而废：废，置义。如行人力不足，置物中途，俟有力再前进。驽马十驾，一息尚存，此志不懈。

* 今女画：女同汝，画同划。中途停止，不欲再进，如划地自限。

今按：孔子之道高且远，颜渊亦有末由也已之叹，然叹于既竭吾才之后。孔子犹曰：“吾见其进，未见其止。”又曰：“求也退，故进之。”是冉、颜之相异， 正在一进一退之间。 孔子曰：“有能一日用其力于仁矣乎， 我未见力不足者。”此即孟子不为不能之辨。学者其细思之。

### ○ 钱译

冉求说：“我非不悦先生之道，只是自己力量不足呀！”先生说：“力量不足， 半路休息些时，现在你是划下界线不再向前呀！”
